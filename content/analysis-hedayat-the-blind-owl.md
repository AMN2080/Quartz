---
title: تحلیلی بر بوف کور
draft: false
tags:
  - کتاب
---

## مقدمه

برای اینکه معنا به واقع معنای شخصی من باشه، موقع مطالعه کتاب هر تفسیری که از رخدادها به ذهنم میزد یادداشت میکردم و همینطور برای فهم بهتر جملات بعد از اتمام داستان به مطالعه تحلیل‌ها و نقدهای این اثر پرداختم.
تحلیل‌های زیادی از بوف کور وجود داره و مسلما خوندن همه‌اشون برام ممکن نبود. تا جایی که بررسی کردم تحلیل استاد آجودانی رو بیشتر دوست داشتم چرا که برای تحلیل بوف کور به اشتراکات بین این اثر با دیگر آثار هدایت میپردازه و جهانی که هدایت در اون زیست میکرد و باورهای اون رو در تحلیلش وارد می‌کنه.

## راوی کیست؟

اینکه راوی درواقع مردم یا ملّت ایرانه به نظرم تحلیل کاملا درستیه. راوی توی داستان چطور توصیف میشه؟
متوهم، بی‌توجه، تریاکی، رویاباف و پیوسته در حرکت به سوی اضمحلال.

گویا راوی از درون به هیچ چیز باورمند نیست اما نمیتونه از ظاهر "نیمچه خدایی" پیرمرد دل بکنه و آخر خودش رو به مانند اون در میاره تا به آرامش برسه.

در لا به لای داستان از عقاید هدایت از زبان راوی سخن رفته اما هدایت تنها بخشی از راوی هست و این موضوع رو میشه در توصیف میل به تجربه‌ی ذوق بریدن گوشت در اواخر داستان دید(درحالی که هدایت گیاهخوار بوده)

راوی خودشو از مردم یا همون "رجاله‌ها" جدا میدونه اما طی داستان می‌فهمیم که رجاله‌ها تنها حالات دیگری از چهره‌ی خود راوی هستن.

بله! درواقع همه‌ی شخصیت‌های داستان جلوه‌ای از راوی هستن. راوی هر چه بیشتر در سنت فرو میره پیرتر و هرچه بیشتر در تجدد\* فرو میره جوان‌تر و زیباتر ظاهر میشه.
این برابری در جاهایی با جویدن انگشت سبابه دست چپ توسط شخصیت‌ها به ما بازنمایی شده.

_منظور از "تجدد"، نگاهی جدید به گذشته‌اس که پیرو سنت هنجار اسلامی صورت نمی‌گیره. در نگاه هدایت، تجدد درواقع نگاه به گذشته‌ی باستانی ایران و قبل از اسلامه._

## تعیین متغیر

### دختر اثیری/لکاته

نمادی از گذشته‌ی باستانی ایران در دید تجددگرایان هستش و می‌بینیم که جوان و زیبا جلوه می‌کنه.

### پیرمرد قوزی/عمو/گورکن/خنزرپنزری/قاری/پدرشوهر

نمادی از سنت اسلامی-عربی هستش.

### اینطور قرارداد می‌کنیم:

**دختر** = دختر اثیری/لکاته

**پیرمرد** = پیرمرد قوزی/عمو/گورکن/خنزرپنزری/قاری/پدرشوهر

## گذری بر متن

_چشمانی که به انسان سرزنش تلخی میزند..._
![[./assets/buf1.jpg]]

_حسی که راوی به دختر یا همون گذشته‌ی تاریخی داشت با تشبیهات جالبی همراه هست._
![[./assets/buf5.jpg]]

_حس بچه شدن راوی در زمانی که داستان‌های گذشته رو میشنوه هم جالبه.
راوی در درد پیری(سنت) میسوزه و دختر(تجدد) سر راوی رو روی پاهاش میذاره و اونو نوازش می‌کنه. راوی در اون حالت دست دختر رو "دست عزرائیل" تصور می‌کنه.
بعد این رخداد شاهد این هستیم که راوی از ترس مردن بچه‌ای که دختر حامله‌اس میگه.
این اولین بار در داستان هستش که راوی از حامله بودن دختر صحبت می‌کنه!_
![[./assets/buf2.jpg]]

![[./assets/buf3.png]]
![[./assets/buf4.png]]

_"گویا بوی مرده همیشه به جسم من فرورفته بود و همه‌ی عمرم در یک تابوت سیاه خوابیده بوده‌ام و یک‌نفر پیرمرد قوزی که صورتش را نمی‌دیدم مرا میان مه و سایه‌های گذرنده می‌گرداند."
این جمله کاملا شفاف از سیطره‌ی سنت بر جامعه‌ی ما صحبت می‌کنه._
![[./assets/buf7.jpg]]

## گل‌های نیلوفر کبود نماد چیست؟

_هدایت ردی درباره‌ی "گل‌های نیلوفر کبود" میده که بر اساس اون هرجا از متن این گل رو دیدیم میتونیم اونو نمادی از درگذشتگان به حساب بیاریم._
![[./assets/buf8.jpg]]

## خانه‌های با اشکال هندسی عجیب به چی اشاره داره؟

در داستان بارها به خانه‌های عجیب و متروکه‌ی خالی از سکنه اشاره میشه و راوی حالات خاصی رو با اونها تجربه می‌کنه.

_"نمی‌دانم دیوارها با خودشان چه داشتند که سرما و برودت را تا قلب انسان انتقال می‌دادند... شاید برای سایه‌ی موجودات اثیری این خانه‌ها درست شده بود!"_
![[./assets/buf12.jpg]]

_جایی دیگر راوی در خواب این خانه‌ها را پوشیده در بته‌های نیلوفر توصیف می‌کنه._
![[./assets/buf13.jpg]]

تصور می‌کنم که این خانه‌ها درواقع اشاره‌ای هست به ویرانه‌های خانه‌های اجدادی ایرانیان که توسط مهاجمان عرب نابود شد.

آنچه که درواقع اصیل‌تر هست اما سنت اسلامی-عربی، آن اصل و نسب رو با ما غریبه کرده و باعث شده برای ما عجیب جلوه کنه.

## گلدان راغه نماد چیست؟

گلدان راغه رو عموماً در دستان پیرمرد می‌بینیم اونم درحالی که روش با پارچه‌ی چرکینی پوشونده شده و وقتی پارچه چرکین رو کنار میزنیم نقش دختر روشه. این از چی سخن میگه؟؟

درواقع گلدان راغه دزدی جانانه‌ی پیرمردعه!
همون فرهنگ و تمدن ایران پیش از حمله‌ی اعراب...

جالب نیست؟ پیرمرد روی اونو با پارچه‌ی چرکین می‌پوشونه و خودشو به عنوان صاحب گلدون جا میزنه و کنار بساطش منتظر می‌مونه تا کسی فرهنگ و تمدن گذشته رو با تفسیر خودش یعنی پارچه‌ی چرکینش از اون بخره!

در پایان هم وقتی راوی از توهم یا به قول خودش "خواب عمیق و طولانی" بیرون اومد گلدان راغه سرجاش نبود و درحالی که با پارچه‌ی چرکین پوشونده شده در دست پیرمرد بود.

## آیا دختر واقعا لکاته یا بدکاره است؟

راوی در هر دو روایت خیلی گنگ از دختر سخن میگه.

در روایت اول راوی از این گلایه می‌کنه که چرا دختر موقع مرگ به سراغش اومده بدون اینکه به شراب زهرآلود اجدادیش که خود به او داده اشاره کنه. گویا اصلا متوجه این موضوع نبوده!
شرابی که راوی پیش‌تر خواست که به پیرمرد بده اما پیرمرد باهوش که آدرس شراب زهرآلود رو خوب می‌دونست زودتر از اتاق خارج شد.

_خواننده زمانی متوجه زهرآلود بودن شراب میشه که وارد بخش دوم یعنی روایت گذشته دور میشه._
![[./assets/buf6.jpg]]

در روایت دوم راوی از این میگه که دختر باکره نبوده و همینطور اجازه‌ی همبستری راوی رو نمیده و میگه بی‌نمازه.
راوی حتی پا رو فراتر میذاره و میگه برای دختر به دنبال فاسق بوده چرا که به رجاله‌ها بیشتر از او علاقه‌منده.

حتی بعدتر از این میگه که دایه‌اش از همبستر شدن دختر با پیرمرد خنزرپنزری خبر داده اما جلوتر می‌بینیم وقتی راوی به دایه‌اش از این میگه که از کجا معلوم بچه برای پیرمرد باشه، دایه "به حالت متغیر از در خارج شد. مثل اینکه منتظر این جواب نبود."

_این موضوع در اولین تلاش برای قتل دختر درون روایت دوم عجیب‌تر میشه چون راوی از تمام گفته‌هاش بر میگرده!_
![[./assets/buf9.jpg]]

فراموش نکنیم که دختر اول به راوی ابراز علاقه می‌کنه و همینطور در طول داستان بارها برای وارسی احوال راوی وارد داستان میشه.

به نظرم این امکان خیلی قویه که دختر اصلا بدکاره نبوده و راوی رو دوست داشته و درواقع خود راوی کسی بوده که جرات همبستر شدن باهاش رو نداشته.

## بوف کور نماد از چیه؟

براساس گفته‌ی استاد ماشالله آجودانی بوف یا جغد در دیگر آثار هدایت به عنوان پیام‌آور مرگ حضور داره.

_شخصیت راوی در اواخر داستان سایه‌ی خودش رو به شکل جغد میبینه و بعد به اتاق دختر میره تا اونو به قتل برسونه._
![[./assets/buf11.png]]

میشه عنوان "بوف کور" رو نماد مرگ‌آوری دونست که نمیدونه داره چی رو از بین میبره!

## سخن پایانی

روایت دوم با خون شروع میشه و با خون به پایان میرسه، گویا رخدادی به صورت متوالی در طول تاریخ تکرار میشه و در هر دوره راوی‌ای هست که روح تجددخواه خودشو با توهماتش می‌کشه و در آینه خودشو همون پیرمرد خنزرپنزریِ غرق در سنت می‌بینه...

چرا هر نسل وقتی دختر اثیری با متانت و غمی بزرگ، گل نیلوفر کبود رو به امید تغییری به سمت ملت ما که غرق در سنته می‌گیره، باید پاسخش خنده‌ی زننده‌ای از میان دندان‌های پوسیده باشه؟

_چه کار کنیم تا از این چرخه خلاص بشیم؟ آیا اصلا راهی برای خلاصی هست؟_
![[./assets/buf10.jpg]]


> [!NOTE] [مسعود رضایی](http://adabiatdastani.rozblog.com/post/5 )
>همه این کشف و شهود در یک لحظه، در حالت برزخ بین خواب و بیداری جلوه کرد. پستوی تاریک بخش ناآگاه روان، وجدان غافل و حافظه تاریخی اوست. او ابتدا چراغ دانش را روشن می‌کند و از چارپایه که دلالت‌گر اطلاعات محدود او از ایران باستان است بالا می‌رود آنگاه از روزنه‌ی تنگ زبان پهلوی که تازه فرا گرفته است ایران باستان را به صورت یک فرشته می‌بیند.

> [!NOTE] [داریوش عاشوری](https://vinesh.ir/%D9%85%D8%B9%D9%85%D9%91%D8%A7%DB%8C%D9%90-%D8%A8%D9%88%D9%81%D9%90-%DA%A9%D9%88%D8%B1)
> هدایت خود را در یک بن‌بستِ هولناکِ تاریخی می‌بیند که راهِ برون‌رفتی از آن نمی‌شناسد. بوفِ کور و توپِ مرواری بیش از هر اثرِ دیگرِ او بازتابِ تهوّعِ دردناکِ او از اسارت در بن‌بستِ تاریخِ این دگردیسی‌ست.